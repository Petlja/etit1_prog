# Програмирање за први разред образовног профила Електротехничар информационих технологија

Овај курс је намењен ученицима електротехничких школа образовног профила
Електротехничар информационих технологија за предмет Програмирање у I разреду,
односно, образовног профила Електротехничар рачунара за предмет Програмирање у
II разреду.

Курс је такође намењен свима који желе да науче програмирање у програмском
језику $C$. $C$ ради на много нижем нивоу од осталих програмских језика који
су данас у употреби. Због тога, $C$ ће ти омогућити да развијаш програме
високих перформанси, да боље разумеш како функционишу рачунари, па чак и да
боље разумеш остале програмске језике!

Уопште није битно какве су перформансе твог рачунарског система за програмирање
у програмском језику $C$, нити који оперативни систем користиш. Ако си корисник
неке од верзија оперативног система Windows, можеш бесплатно преузети развојно
окружење Microsoft Visual Studio Community Edition или радити у неком другом
развојном окружењу или едитору кода са другим $C$ компајлером. Ако користиш
Linux, онда већ имаш $C$ компајлер. Ако користиш MacOS, онда можеш бесплатно
преузети Xcode/Developer алате из App продавнице. Програми из овог приручника
извршаваће се на сваком рачунару, на свим оперативним системима, искомпајлирани
било којим $C$ компајлером.

Битно је да се трудиш да разумеш изложене садржаје и да што више програмираш.
Иако неке ствари нису јасне на почетку, немој се уплашити - након неколико
урађених примера постаће јасне! Зато проучавај садржај лекција, одговарај на
постављена питања, припреми рачунар, инсталирај радно окружење и што више
програмирај!

Овај курс Фондација Петља објавила je под лиценцом
[Creative Commons Autorstvo 4.0 Međunarodna Licenca (CC BY 4.0)](https://creativecommons.org/licenses/by/4.0/deed.sr_LATN).

```{toctree}
:maxdepth: 1
:caption: Садржај

uvod/index
ide/index
algoritmi/index
struktura_i_tipovi/index
izrazi_naredbe/index
linijska_struktura/index
prilozi/index
```
