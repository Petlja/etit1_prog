# Квиз

## Питање 1

Наведене фазе модела водопада поређај по редоследу њиховог извођења.

* Системски захтеви - Фаза 1
* Софтверски захтеви - Фаза 2
* Анализа - Фаза 3
* Дизајн програма - Фаза 4
* Кодирање - Фаза 5
* Тестирање - Фаза 6
* Употреба - Фаза 7

## Питање 2

Који је од наведених исказа тачан ако се прича о подели програмских језика
**према степену блискости са архитектуром рачунара**?

* Програмски језици се деле на језике ниског и високог нивоа. **ТАЧНО**
* Програмски језици се деле на C, C++ и C#.
* Програмски језици се деле на компајлерске и интерпретерске.
* Програмски језици се деле на процедуралне и објектно-оријентисане.

## Питање 3

Који је од наведених исказа тачан ако се прича о подели програмских језика
**према начину превођења програма**?

* Програмски језици се деле на језике ниског и високог нивоа.
* Програмски језици се деле на C, C++ и C#.
* Програмски језици се деле на компајлерске и интерпретерске. **ТАЧНО**
* Програмски језици се деле на процедуралне и објектно-оријентисане.

## Питање 4

Које се од наведених програмских парадигми сматрају основним? Штиклирај тачне
одговоре.

* императивне парадигме **ТАЧНО**
* декларативне парадигме **ТАЧНО**
* синтаксна парадигма
* програмерска парадигма

## Питање 5

Које су основне поткатегорије императивне парадигме? Штиклирај тачне одговоре.

* процедуралне парадигме **ТАЧНО**
* објектно-оријентисане парадигме **ТАЧНО**
* функционалне парадигме
* логичке парадигме

## Питање 6

Које су основне подкатегорије декларативне парадигме? Штиклирај тачне одговоре.

* процедуралне парадигме
* објектно-оријентисане парадигме
* функционалне парадигме **ТАЧНО**
* логичке парадигме **ТАЧНО**

## Питање 7

Који су важне стандардизоване верзије Програмског језика C?

* Верзије C89, C99, C11 и C17 **ТАЧНО**
* Верзије за Windows, Linux и MacOS
* Верзије 1.0, 2.0, 3.0 и 4.0
* Верзије C, C++ и C#

## Питање 8

Допуни празнине у датим реченицама са понуђеним речима.

`ЛЕКСИКА` се бави описивањем основних градивних елемената програмских језика, а
`СИНТАКСА` начинима за комбиновање тих основних елемената у исправне програме.
Питањем значења програма бави се `СЕМАНТИКА` програмских језика. `ПРАГМАТИКА`
се бави питањима практичне примене програмских језика попут лакоће
програмирања, методологије програмирања, ефикасности у примени итд.

## Питање 9

Шта је метајезик?

* Језик дефинисан скупом правила помоћу којег се могу дефинисати
синтаксно-правилне конструкције програмског језика. **ТАЧНО**
* Програмски језик ниског нивоа из кога је настао програмског језика C.
* Програмски језик високог нивоа, наследник програмског језика C.
* Језик за писање алгоритама.

## Питање 10

Ако се прича о синтаксним дијаграмима и металингвистичким формулама, штиклирај
тачне исказе:

* Металингвистичка формула састоји се металингвистичка променљиве и
металингвистичког израза раздвојених метасимболом `::=`. **ТАЧНО**
* Металингвистичка променљива може бити реч или група за именовање синтаксних
конструкција. **ТАЧНО**
* Металингвистички израз гради се од металингвистичких променљивих и
металингвистичких константи, уз коришћење симбола `|`. **ТАЧНО**
* Синтаксни дијаграми визуелно представљају металингвистичке формуле, односно
синтаксне конструкције. **ТАЧНО**
