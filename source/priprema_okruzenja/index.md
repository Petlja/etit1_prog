# Припрема радног окружења

## Садржај

```{toctree}
:maxdepth: 1

radno_okruzenje
visual_studio
visual_studio_start
prevodjenje
vs_code
flowgorithm
definicija_i_zadatak
kviz
```

## ТЕКСТ ИСПОД НИЈЕ ЗА ОБЈАВЉИВАЊЕ ВЕЋ ЗА ИНТЕРНУ УПОТРЕБУ ↓

## Напомена

Ово поглавље не постоји као посебна област у Плану наставе и учења. Као друга
област у Плану стављени су алгоритми, где ученици велики број часова треба да
цртају алгоритамске шеме у програму Flowgorith, пре него што уопште почну да
програмирају. Нема апсоулутно смисла да се изгуби толики број часова на цртање
алоритамских шема (које су узгред тотално превазиђене), јер да би их нацртали
у Flowgorith-у морају да декларишу податке различитих типова, иницијализују их
итд. као у неком програмском језику. Такође, алгоритамских шема нема на
матурском испиту - ни у теоретском делу на тесту, нити у практичном делу.

Аутори овог Плана наставе и учења као да сматрају синонимима појмове алгоритам
и алгоритамска шема, но, како би испоштовали План наставе и учења, у овом
поглављу биће неки увод у Flowgorith и дефиниција и задатак алгоритама, а
поглавља које долазе касније зваће се:

- Линијска структура програма **и алгоритми**
- Разграната структура програма **и алгоритми**
- Циклична структура програма **и алгоритми**

па ћу у оквиру тих поглавља дати паралелно по неки пример алгоритамске шеме и
написаног програма на основу те алгоритамске шеме - што је заправо и сврха
алгоритамске шеме...

## Извод из Плана наставе и учења

**Циљ:**

Развијање способности код ученика за алгоритамско решавање проблема.

**Исходи:**

По завршетку теме ученик ће бити у стању да:

- објасни појам алгоритма и његову намену
- састави и тестира елементарне алгоритме
- разликује основне алгоритмаске структуре
- креира линијске, разгранате и цикличне алгоритме
- уочи места гранања и формулише услове
- уочи основне елементе циклуса (припрема, тело, критеријум изласка)
- препозна да ли је циклус бројачки, са постусловом или предусловом
- комбинује различите алгоритамске структуре

**Препоручени садржаји по темама:**

- Дефиниција и задатак алгоритма.
- Графички запис алгоритма.
- Класификација структура алгоритма.
- Алгоритми са простом линијском структуром.
- Алгоритми са разгранатом структуром.
- Алгоритми са цикличном струкруром.
- Алгоритми са угнежђеним разгранатим и цикличним структурама.
- Провера исправности алгоритма.

**Препоруке за реализацију наставе:**

Инсистирати на значају алгоритамског решавања задатка. У сврху визуелизације
процеса који се дешавају у меморији и схватања појма променљиве током првог
разреда се препоручује коришћење програма Flowgorithm (чак и када се почне са
кодирањем решења, пожељно је задатак прво решити кроз Flowgorithm). Кроз
поменути програм демонстрирати процес дебаговања решења и праћења промена
вредности променљивих у меморији. На почетку алгоритмаски представити неку од
свакодневних активности (нпр. алгоритам кувања чаја), а потом бирати примере
који су ученицима познати из предмета које су слушали у основној школи
(математика, физика, хемија). Инсистирати да ученик препозна управљачке
структуре (линијска, разграната, циклична) у наративном опису проблема.
