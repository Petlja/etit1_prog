# Разграната структура програма

## Селекција

Само се једноставни програми, попут оних у претходном поглављу, решавају
наредбама које се извршавају једна за другом, редоследом којим су написане, од
врха програма ка дну. Много чешће је потребно контролисати ток програма и
дефинисати које ће се наредбе извршити у зависности од неког критеријума,
односно **услова**. **Селекција** подразумева да се на основу вредности неког
израза одређује да ли ће се, односно, која ће се наредба или група наредби
извршити, што доводи до **гранања** у програму.

```{image} images/razgranata.png
:width: 50%
:align: center
:alt: Гранање у програму
```

Услови, односно управљачки или логички изрази, формирају се обично релацијским
операторима. Резултат логичког израза може бити истина, тј. да је израз тачан
*(енгл. true)*, или неистина, тј. да је израз нетачан *(енгл. false)*. У
програмском језику C вредност *тачно* представља се бројем различитим од нуле,
а вредност *нетачно* нулом.

У многим програмским језицима постоји логички тип података који се обично
назива *bool* или *boolean* са две логичке вредности *true* и *false*. Kаснијим
C стандарднoм (C99), логички тип `bool` са вредностима `true` и `false`
дефинисан је у библиотеци `<stdbool.h>`, али се у овом курсу неће користити.

Поред релацијских оператора, за формирање логичких израза користићеш и логичке
операторе, а о релацијским и логичким операторима научићеш више у наредним
лекцијама.

Гранања у програму могу се реализовати на више начина:

- наредбом `if-else`,
- тернарним условним оператором `?:`, или
- наредбом вишеструког гранања `switch-case`.

Када будеш научио више о реалицијским и логичким операторима, наредби гранања,
тернарном условном оператору и наредбу вишеструког гранања, из
[Методичке збирке задатака из основа програмирања](https://petlja.org/biblioteka/r/kursevi/Zbirka)
моћи ћеш да решаваш разне задатке у којима ток извршавања програма зависи од
испуњености одређених услова. Задаци у којима се врши
[гранање](https://petlja.org/biblioteka/r/Zbirka/02%20Grananje) сврстани су у
поткатегорије на следећи начин:

- Једноставно гранање
    * [Релацијски оператори](z_relacijski_operatori.md)
    * [Логички оператори](z_logicki_operatori.md)
- Угнежђено гранање
    * [Гранање на основу припадности интервалима](z_intervali.md)
    * [Гранање на основу коначног скупа вредности](z_diskretni_skup_vrednosti.md)
    * [Лексикографско поређење торки](z_leksikografsko.md)
    * [Хијерархија услова](z_hijerarhijsko.md)
    * [Минимум и максимум два броја](z_minimum_i_maksimum.md)
    * [Разни задаци са гранањем](z_razno.md)
