# Интегрисано развојно окружење

За решавање задатака на рачунару увек су неопходни одређени алати. На пример,
ако желиш да направиш презентацију о некој теми за час Историје неопходна ти је
апликација за израду слајд презентацију, нпр. PowerPoint или Google Slides. За
програмирање је неопходан **едитор** за унос изворног кода програма,
**компајлер** за превођење изворног кода у објектни и **линкер** за повезивање
објектног кода са библиотекама програмског језика и генерисање извршног
програма. Грешке у програму откривају се помоћу **дебагера**.

Понекад програмери користе засебан едитор и засебан пакет алата алата кога чине
компајлер, линкер и дебагером, а понекад користе пакет који укључује и едитор и
компајлер линкер и дебагер. Такав пакет назива се интегрисано развојно окружење
*(енгл. IDE - Integrated Development Environment)*.

У програмском језику C можеш програмирати на рачунарским системима различитих
архитектура, са различитим оперативним системима користећи различите алате или
интегрисана развојна окружења. На персоналним рачунарима са оперативним
системом Windows данас се највише користе следећи C компајлери:

- MSVC (Microsoft Visual C++)
- GCC (GNU Compiler Collection MinGW и Cygwin)
- LLVM Clang

и следећи едитори:

- Microsoft Visual Studio Code
- NetBeans
- Eclipse

или следећа интегрисана развојна окружења:

- Microsoft Visual Studio
- Code::Blocks
- Dev-C++

Како је Microsoft Visual Studio препоручено развојно окружење у плану наставе и
учења за наставни предмет Програмирање, а свакако и најпопуларнијер развојно
окружење којег ћеш користи у III и IV разреду за програмирање у програмском
језику C#, у наставку ће биће описан поступак за његово преузимање и
инсталацију, као и његови основни елементи.

## Microsoft Visual Studio IDE

Преузимање и инсталација интегрисаног развојног окружења Microsoft Visual
Studio прилично је једноставна и интуитивна. Visual Studio Community је потпуно
бесплатно интегрисано развојно окружење намењено појединцима и студентима, као
и програмерима који развијају софтвер отвореног кôда. Да би га преузео са
интернета, потребно је посетиш веб страницу
[visualstudio.microsoft.com/downloads/](https://visualstudio.microsoft.com/downloads/)
и кликнеш на `Free download` које се налази испод наслова `Community`.

```{image} images/microsoft_com.png
:width: 100%
:align: center
:alt: visualstudio.microsoft.com
```

Када се преузимање заврши, потребно је да покренеш преузети инсталер
`VisualStudioSetup.exe`. На поруку о упозорењу кликни `Run` па `OK`:

```{image} images/warning.png
:width: 50%
:align: center
:alt: Warning
```

па потом кликни `Continue`:

```{image} images/vsi.png
:width: 50%
:align: center
:alt: Visual Studio Installer
```

По преузимању неопходних инсталационих фајлова, приказаће се прозор за одабир
радних пакета *(енгл. Workloads)*. За програмирање у програмском језику C
неопходно је да одабереш радни пакет `Desktop development with C++`. Након тога
кликни `Install`.

Преузимање додатних података са интернета може потрајати. По завршетку
инсталације и покретања интегрисаног радног окружења појавиће се прозор за
пријаву. Можеш се пријавити са било којим Microsoft налогом или прескочити
пријаву кликом на `Not now, maybe later`, а можеш одабрати и основна подешавања
и боје окружења. Након тога кликни на `Start Visual Studio`. Ови кораци
неопходни су само приликом првог покретања.
