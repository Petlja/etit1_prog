
<!DOCTYPE html>

<html lang="sr">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.19: https://docutils.sourceforge.io/" />

    <title>Једнодимензионални низ &#8212; Програмирање I за информатичке профиле у електротехничким школама</title>
    <link rel="stylesheet" type="text/css" href="../_static/pygments.css" />
    <link rel="stylesheet" type="text/css" href="../_static/alabaster.css" />
    <link rel="stylesheet" type="text/css" href="../_static/copybutton.css" />
    <link rel="stylesheet" type="text/css" href="../_static/notes.css" />
    <link rel="stylesheet" type="text/css" href="../_static/multiple-choice.css" />
    <link rel="stylesheet" type="text/css" href="../_static/fill-in-the-blank.css" />
    <link rel="stylesheet" type="text/css" href="../_static/design-style.1e8bd061cd6da7fc9cf755528e8ffc24.min.css" />
    <link rel="stylesheet" type="text/css" href="https://fonts.googleapis.com/css?family=Source+Sans+Pro" />
    <script data-url_root="../" id="documentation_options" src="../_static/documentation_options.js"></script>
    <script src="../_static/doctools.js"></script>
    <script src="../_static/sphinx_highlight.js"></script>
    <script src="../_static/clipboard.min.js"></script>
    <script src="../_static/copybutton.js"></script>
    <script src="../_static/notes.js"></script>
    <script src="../_static/multiple-choice.js"></script>
    <script src="../_static/fill-in-the-blank.js"></script>
    <script src="../_static/translations.js"></script>
    <script src="../_static/design-tabs.js"></script>
    <link rel="index" title="Индекс" href="../genindex.html" />
    <link rel="search" title="Претрага" href="../search.html" />
    <link rel="next" title="Дефиниција једнодимензионалног низа" href="definicija_niza.html" />
    <link rel="prev" title="Једнодимензионални низ" href="index.html" />
   
  <link rel="stylesheet" href="../_static/custom.css" type="text/css" />
  
  
  <meta name="viewport" content="width=device-width, initial-scale=0.9, maximum-scale=0.9" />

  </head><body>
  

    <div class="document">
      <div class="documentwrapper">
          

          <div class="body" role="main">
            
  <section class="tex2jax_ignore mathjax_ignore" id="id1">
<h1>Једнодимензионални низ<a class="headerlink" href="#id1" title="Permalink to this heading">¶</a></h1>
<p>До сада си користио основне (целобројне, знаковне и реалне) и набројиве типове
података и над њима извршавао операције обраде података помоћу којих си могао
да решиш одређене проблеме, односно, одређене типове задатака. За решавање
комплекснијих проблема ови типови података и операције које се над њима изводе
често нису довољни.</p>
<p>Променљиве основих типова користио си у програмима који раде са малим
количинама података, где су се у свега неколико променљивих чувале одређене
вредности. Међутим, ако желиш да развијаш програме који раде са већим
количинама података, променљиве постају прилично непрактичне.</p>
<p>На пример, ако је задатак да напишеш програм који ће вршити одређене
статистичке прорачуне са твојим закључним оценама, онда треба да декларишеш
онолико променљивих истог типа колико имаш оцена, на пример:</p>
<div class="highlight-c notranslate"><div class="highlight"><pre><span></span><span class="kt">int</span><span class="w"> </span><span class="n">o1</span><span class="p">,</span><span class="w"> </span><span class="n">o2</span><span class="p">,</span><span class="w"> </span><span class="n">o3</span><span class="p">,</span><span class="w"> </span><span class="n">o4</span><span class="p">,</span><span class="w"> </span><span class="n">o5</span><span class="p">,</span><span class="w"> </span><span class="n">o6</span><span class="p">,</span><span class="w"> </span><span class="n">o7</span><span class="p">,</span><span class="w"> </span><span class="n">o8</span><span class="p">,</span><span class="w"> </span><span class="n">o9</span><span class="p">,</span><span class="w"> </span><span class="n">o10</span><span class="p">,</span><span class="w"> </span><span class="n">o11</span><span class="p">,</span><span class="w"> </span><span class="n">o12</span><span class="p">,</span><span class="w"> </span><span class="n">o13</span><span class="p">,</span><span class="w"> </span><span class="n">o14</span><span class="p">,</span><span class="w"> </span><span class="n">o15</span><span class="p">;</span>
</pre></div>
</div>
<p>Сама декларација великог броја променљивих може да буде прилично напоран и
монотон задатак, а још увек ниси ни стигао до уноса вредности променљивих,
сортирања променљивих на основу вредности, прорачуна са променљивама и сл.</p>
<p>За решавање оваквих проблема користе се <strong>изведени типови података</strong> који могу
да имају комплекснију структуру од једне променљиве, односно једног бројчаног
податка. Једини изведени тип података којег ћеш користити у првој години учења
програмског језика C јесте <strong>низ</strong> (енгл. <em>array</em>). 15 декларација променљивих
за чување података о твојих 15 оцена можеш заправо да замениш са само једном
декларацијом низа који ће чувати 15 елемената.</p>
<p>У овом поглављу научићеш да користиш једнодимензионалне низове, да их
претражујеш, обрађујеш и сортираш. Након тога, из
<a class="reference external" href="https://petlja.org/biblioteka/r/kursevi/Zbirka">Методичке збирке задатака из основа програмирања</a>
моћи ћеш да решаваш разне задатке са програмима у којима се појављују
<a class="reference external" href="https://petlja.org/biblioteka/r/Zbirka/03%20Iteracija">низови</a>, а сви задаци
сврстани су у поткатегорије на следећи начин:</p>
<ul class="simple">
<li><p><a class="reference internal" href="z_elementarno_koriscenje_nizova.html"><span class="std std-doc">Елементарно коришћење низова</span></a></p></li>
<li><p><a class="reference internal" href="z_transformacije_nizova.html"><span class="std std-doc">Трансформације низова</span></a></p></li>
<li><p><a class="reference internal" href="z_vektori_polinomi_veliki_brojevi.html"><span class="std std-doc">Низови као репрезентација вектора, полинома и великих бројева</span></a></p></li>
<li><p><a class="reference internal" href="z_sortiranje_osnove.html"><span class="std std-doc">Сортирање</span></a></p></li>
</ul>
<p>Једнодимензионални низови у чијим се елементима не чувају бројеви него
карактери зову се ниске или стрингови. Рад са карактерима и стринговима биће
тема наредне школске године, па су због тога одређени типови задатака из
Методичке збирке задатака из основа програмирања изузети.</p>
</section>


          </div>
          
      </div>
      <div class="clearer"></div>
    </div>
    <div class="footer">
      
      
    </div>

    

    
  </body>
</html>