# Софтвер за израду дијаграма тока

**Flowgorithm** је софтвер који омогућава корисницима израду и извршавање
алгоритама користећи дијаграме тока. Софтвер је дизајниран тако да нагласи
алгоритме, а не синтаксу одређеног програмског језика. Израђени дијаграм тока
се може касније извести у неколико програмских језика.

## Преузимање и инсталација

Flowgorithm је бесплатан софтвер развијен на Државном универзитету Калифорније
у Сакраменту, САД. Можеш га преузети на
[веб сајту](http://www.flowgorithm.org/) или кликом на следећи
[линк](http://www.flowgorithm.org/download/files/Flowgorithm-Setup.zip).

Преузету датотеку `Flowgorithm-Setup.zip` требаш распаковати и потом покренути
инсталацију двокликом на `setup.exe`. Инсталација је једноставна и интуитивна.

Након покретања инсталационог програма кликни на дугме `Next`:

```{image} images/flowgorithm1.png
:width: 70%
:align: center
:alt: Flowgorithm инсталација (1)
```

На следећем екрану не требаш мењати ништа, а можеш променити инсталациони
фолдер и одабрати да ли желиш да се програм инсталира за све кориснике твог
рачунара (енгл. *Everyone*) или само за активног корисника, односно само за
тебе (енгл. *Just me*). Кликни на дугме `Next`:

```{image} images/flowgorithm2.png
:width: 70%
:align: center
:alt: Flowgorithm инсталација (2)
```

Кликни на дугме `Next`:

```{image} images/flowgorithm3.png
:width: 70%
:align: center
:alt: Flowgorithm инсталација (3)
```

Одабери да се слажеш са условима коришћења (енгл. *I Agree*) и кликни на дугме
`Next`:

```{image} images/flowgorithm4.png
:width: 70%
:align: center
:alt: Flowgorithm инсталација (4)
```

Сачекај неколико секунди и кликни на дугме `Close`:

```{image} images/flowgorithm5.png
:width: 70%
:align: center
:alt: Flowgorithm инсталација (5)
```

Овим је инсталација програма завршена.

## Прво покретање и подешавања

Након успешне инсталације, програм Flowgorithm можеш покренути из Старт менија.
Из главног менија програма одабери опцију `Appearance`, па `Choose Chart Style`.
Одабери `Classic (Trapezoid)` и кликни на дугме `OK`.

```{image} images/flowgorithm6.png
:width: 70%
:align: center
:alt: Flowgorithm подешавање
```

Овим је програм покренут, подешен и спреман за рад.

```{image} images/alg_hello_world1.png
:width: 70%
:align: center
:alt: Flowgorithm радно окружење
```

## Hello, World

Обично је први програм који ученици напишу у неком програмском језику програм
који исписује поруку `Hello, World!`. Дијаграм тока за овај програм био би
прилично једноставан. Кликни на стрелицу између симбола `Main` и `End` и
одабери симбол за излаз, односно `Output`.

```{image} images/alg_hello_world2.png
:width: 70%
:align: center
:alt: Flowgorithm графички симболи
```

Овим си на дијаграму тока додао симбол за излаз између симбола `Main` и `End`.

```{image} images/alg_hello_world3.png
:width: 70%
:align: center
:alt: Flowgorithm израда дијаграма тока
```

Двокликом на `Output` можеш дефинисати излаз. Пошто излаз треба да буде текст
`Hello, World!`, унеси под наводницима текст `"Hello, World!"`:

```{image} images/alg_hello_world4.png
:width: 70%
:align: center
:alt: Flowgorithm излаз
```

Можеш приметити да се на дијаграму тока текст у симболу за излаз променио, па
сада уместо `Output` пише `"Hello, World!"`:

```{image} images/alg_hello_world5.png
:width: 70%
:align: center
:alt: Flowgorithm израда дијаграма тока
```

Браво! Управо си креирао први дијаграм тока.

## Тестирање дијаграма тока

Главна предност израде дијаграма тока у програму Flowgorithm у односу на запис
на папиру је могућност тестирања исправности дијаграма тока, односно могућност
извршавања дијаграма тока.

Дијаграм тока можеш извршити:

* притиском на тастер `F5`, или
* кликом на икону Run `⏵`, или
* у главном менију кликом на `Program`, па кликом на `Run`.

Извршавањем претходног примера на излазу се исписује текст `Hello, World!`.

```{image} images/alg_hello_world6.png
:width: 70%
:align: center
:alt: Flowgorithm извршавање дијаграма тока
```

Ако си и ти добио исти резултат, значи да је и твој дијаграм тока исправан.

У наредном поглављу биће обрађени основни примери дијаграма токова са којима
ћеш се сусретати у првом разреду. Касније, када почнеш да програмираш у
програмском језику C, решења задатака моћи ћеш да представиш и помоћу дијаграма
тока и програмским кодом.
