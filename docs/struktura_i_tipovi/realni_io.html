
<!DOCTYPE html>

<html lang="sr">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.19: https://docutils.sourceforge.io/" />

    <title>Унос и приказ реалних бројева &#8212; Програмирање I за информатичке профиле у електротехничким школама</title>
    <link rel="stylesheet" type="text/css" href="../_static/pygments.css" />
    <link rel="stylesheet" type="text/css" href="../_static/alabaster.css" />
    <link rel="stylesheet" type="text/css" href="../_static/copybutton.css" />
    <link rel="stylesheet" type="text/css" href="../_static/notes.css" />
    <link rel="stylesheet" type="text/css" href="../_static/multiple-choice.css" />
    <link rel="stylesheet" type="text/css" href="../_static/fill-in-the-blank.css" />
    <link rel="stylesheet" type="text/css" href="../_static/design-style.1e8bd061cd6da7fc9cf755528e8ffc24.min.css" />
    <link rel="stylesheet" type="text/css" href="https://fonts.googleapis.com/css?family=Source+Sans+Pro" />
    <script data-url_root="../" id="documentation_options" src="../_static/documentation_options.js"></script>
    <script src="../_static/doctools.js"></script>
    <script src="../_static/sphinx_highlight.js"></script>
    <script src="../_static/clipboard.min.js"></script>
    <script src="../_static/copybutton.js"></script>
    <script src="../_static/notes.js"></script>
    <script src="../_static/multiple-choice.js"></script>
    <script src="../_static/fill-in-the-blank.js"></script>
    <script src="../_static/translations.js"></script>
    <script src="../_static/design-tabs.js"></script>
    <script>window.MathJax = {"options": {"processHtmlClass": "tex2jax_process|mathjax_process|math|output_area"}}</script>
    <script defer="defer" src="https://cdn.jsdelivr.net/npm/mathjax@3/es5/tex-mml-chtml.js"></script>
    <link rel="index" title="Индекс" href="../genindex.html" />
    <link rel="search" title="Претрага" href="../search.html" />
    <link rel="next" title="Квиз: Реални тип" href="realni_kviz.html" />
    <link rel="prev" title="Реални променљиви и непроменљиви подаци" href="realne_promenljive.html" />
   
  <link rel="stylesheet" href="../_static/custom.css" type="text/css" />
  
  
  <meta name="viewport" content="width=device-width, initial-scale=0.9, maximum-scale=0.9" />

  </head><body>
  

    <div class="document">
      <div class="documentwrapper">
          

          <div class="body" role="main">
            
  <section class="tex2jax_ignore mathjax_ignore" id="id1">
<h1>Унос и приказ реалних бројева<a class="headerlink" href="#id1" title="Permalink to this heading">¶</a></h1>
<p>Као и за целобројни и знаковни тип, за унос и приказ реалних бројева користићеш
функције форматираног улаза и излаза <code class="docutils literal notranslate"><span class="pre">scanf()</span></code> и <code class="docutils literal notranslate"><span class="pre">printf()</span></code>.</p>

    <div class="note-wrapper infonote-type">
        <div class="note-icon-holder"> </div>
        <img src="../_static/infonote-img.svg" class="note-image infonote-image" /> 
        <div class="course-content">
            
<p>Приметићеш да се за сваки реални тип података може користити чак осам симбола
конверзије f, F, g, G, e, E, a и A приликом формирања спецификатора конверзије.</p>
<p>Разлика између спецификатора у којима се користе мала и велика слова је само
естетска. Уколико је на излазу потребно исписати слово, спецификатори са малим
словима на излазу исписаће све малим словима (нпр. inf, nan и e), док ће они са
великим словима исписати све великим словима (нпр. INF, NAN и E). Значи,
разлике су само естетске, а не и сусштинске, па на даље можеш користити нпр.
само спецификаторе са малим словима.</p>
<p>Симболи конверзије у спецификаторима за рад са хексадекадним реалним бројевима
a и A уведени су тек каснијим C99 стандардном и њих нећеш користити у овом
курсу.</p>
<p>Сада се број симбола конверзије за спецификаторе конверзије које требаш научити
свео са осам на три: f, g и e.</p>

    </div></div>
<section id="id2">
<h2>Форматирани излаз<a class="headerlink" href="#id2" title="Permalink to this heading">¶</a></h2>
<p>За приказ реалних бројева такође важи општи облик функције <code class="docutils literal notranslate"><span class="pre">printf()</span></code>, где по
датом редоследу можеш навести и следеће необавезне елементе:</p>
<ul class="simple">
<li><p><strong>параметар <code class="docutils literal notranslate"><span class="pre">–</span></code></strong> означава да се излазни податак поравна у пољу улево
(подразумевано је поравнање удесно и додавање размака с леве стране),</p></li>
<li><p><strong>параметар <code class="docutils literal notranslate"><span class="pre">+</span></code></strong> означава да се испред позитивног излазног податка испише
знак плус (подразумевано је да је излазни податак без знака позитиван),</p></li>
<li><p><strong>параметар <em>размак</em></strong> означава да треба оставити једно празно место испред
означеног излазног податка, ако податак нема исписан ни један знак.</p></li>
<li><p><strong>параметар <code class="docutils literal notranslate"><span class="pre">#</span></code></strong> означава обавезан испис децималне тачке и за излазне
податке који немају разломљени део броја.</p></li>
<li><p><strong>параметар <code class="docutils literal notranslate"><span class="pre">0</span></code></strong> означава да се приликом поравнања удесно, са леве стране
излазних података дописују нуле уместо размака.</p></li>
<li><p><code class="docutils literal notranslate"><span class="pre">širina</span></code> је целобројна вредност која задаје минималну ширину поља, тј. укупан
број позиција коју заузима излазни податак (уз допуну размацима са лева). Ако
је за приказ излазног података потребно више позиција, поље се аутоматски
проширује за потребан број места.</p></li>
<li><p><code class="docutils literal notranslate"><span class="pre">.preciznost</span></code> је целобројна вредност која задаје број децималних места за
симболе <code class="docutils literal notranslate"><span class="pre">f</span></code> и <code class="docutils literal notranslate"><span class="pre">e</span></code>, односно, број цифара за симбол <code class="docutils literal notranslate"><span class="pre">g</span></code>.</p></li>
<li><p><code class="docutils literal notranslate"><span class="pre">dužina</span></code> се задаје карактером <code class="docutils literal notranslate"><span class="pre">l</span></code> за <code class="docutils literal notranslate"><span class="pre">double</span></code> и <code class="docutils literal notranslate"><span class="pre">L</span></code> за <code class="docutils literal notranslate"><span class="pre">long</span> <span class="pre">double</span></code> тип.</p></li>
</ul>
<p>Уместо ширине поља може се ставити знак <code class="docutils literal notranslate"><span class="pre">*</span></code>, након чега се вредност за
минималну ширину поља наводи у листи аргумената функције која мора бити
целобројног типа <code class="docutils literal notranslate"><span class="pre">int</span></code> и претходити идентификатору променљиве која се исписује.
Исто важи и за прецизност.</p>
<p>У лекцији о реалном типу научио си да се реални бројеви представљају као
бројеви са покретном тачком, и то на више начина. За испис бројева у
<strong>нотацији са децималном тачком</strong> користи се спецификатор конверзије <code class="docutils literal notranslate"><span class="pre">%f</span></code> ако
је податак дефинисан типом <code class="docutils literal notranslate"><span class="pre">float</span></code>, односно <code class="docutils literal notranslate"><span class="pre">%lf</span></code>, ако је дефинисан типом
<code class="docutils literal notranslate"><span class="pre">double</span></code>.</p>
<p>Напиши програм у програмском језику C који ће на стандардни излаз исписати
вредност иницијализоване реалне константе <code class="docutils literal notranslate"><span class="pre">pi</span></code>, која је иницијализована као
`const double pi = 3.14159265358979323846;``</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="k">const</span><span class="w"> </span><span class="kt">double</span><span class="w"> </span><span class="n">pi</span><span class="w"> </span><span class="o">=</span><span class="w"> </span><span class="mf">3.14159265358979323846</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;%lf&quot;</span><span class="p">,</span><span class="w"> </span><span class="n">pi</span><span class="p">);</span>
<span class="p">}</span>
</pre></div>
</div>
<p>На стандардном излазу исписаће се вредност константе <code class="docutils literal notranslate"><span class="pre">pi</span></code> као реалан број у
децималној нотацији, заокружен на шест децималних места:</p>
<div class="highlight-text notranslate"><div class="highlight"><pre><span></span>3.141593
</pre></div>
</div>
<p>Научио си да реални типови имају одређену прецизност, па ако желиш да прикажеш
више децимала константе <code class="docutils literal notranslate"><span class="pre">pi</span></code>, на пример десет, можеш да користиш додатну опцију
<code class="docutils literal notranslate"><span class="pre">.preciznost</span></code> у спецификатору конверзије:</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="k">const</span><span class="w"> </span><span class="kt">double</span><span class="w"> </span><span class="n">pi</span><span class="w"> </span><span class="o">=</span><span class="w"> </span><span class="mf">3.14159265358979323846</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;%.10lf&quot;</span><span class="p">,</span><span class="w"> </span><span class="n">pi</span><span class="p">);</span>
<span class="p">}</span>
</pre></div>
</div>
<p>Сада ће се на стандардном излазу исписати вредност константе <code class="docutils literal notranslate"><span class="pre">pi</span></code> као реалан
број у децималној нотацији, заокружен на десет децималних места:</p>
<div class="highlight-text notranslate"><div class="highlight"><pre><span></span>3.1415926536
</pre></div>
</div>
<p>Води рачуна о томе да, иако у поступку иницијализације податку реалног типа
доделиш број са више значајних цифара него што је предвиђено, прецизност ће
остати непромењена. Ако би у претходном примеру покушао да испишеш свих
двадесет децимала констане <code class="docutils literal notranslate"><span class="pre">pi</span></code> наведених у иницијализацији, само ће се првих
петнаест исписати коректно, а остала места биће попуњена неким насумично
одабраним цифрама (3.141592653589793<strong>11600</strong>).</p>
<p>За испис бројева у <strong>научној нотацији</strong> користи се спецификатор конверзије <code class="docutils literal notranslate"><span class="pre">%e</span></code>
ако је податак дефинисан типом <code class="docutils literal notranslate"><span class="pre">float</span></code>, односно <code class="docutils literal notranslate"><span class="pre">%le</span></code>, ако је дефинисан типом
<code class="docutils literal notranslate"><span class="pre">double</span></code>. Реалан број у овој нотацији записује се навођењем мантисе, слова <code class="docutils literal notranslate"><span class="pre">е</span></code>
које представља основу и експонента.</p>
<p>Напиши програм у програмском језику C који ће на стандардни излаз исписати
капацитивност кондензатора од <span class="math notranslate nohighlight">\(39nF\)</span> u Faradima (<span class="math notranslate nohighlight">\(39nF=0.000000039F\)</span>)</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">double</span><span class="w"> </span><span class="n">c</span><span class="w"> </span><span class="o">=</span><span class="w"> </span><span class="mf">0.000000039</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;%le&quot;</span><span class="p">,</span><span class="w"> </span><span class="n">c</span><span class="p">);</span>
<span class="p">}</span>
</pre></div>
</div>
<p>Резултат на стандардном излазу представља број у научној нотацији:</p>
<div class="highlight-text notranslate"><div class="highlight"><pre><span></span>3.900000e-08
</pre></div>
</div>
<p>У овом случају, свакако је лакше протумачити број <span class="math notranslate nohighlight">\(3.9\times{10^{-8}}\)</span> него
бројати нуле у децималном запису <span class="math notranslate nohighlight">\(0.000000039\)</span>.</p>
<p>За испис бројева у <strong>оптимизованој нотацији</strong> користи се спецификатор
конверзије <code class="docutils literal notranslate"><span class="pre">%g</span></code> ако је податак дефинисан типом <code class="docutils literal notranslate"><span class="pre">float</span></code>, односно <code class="docutils literal notranslate"><span class="pre">%lg</span></code>, ако је
дефинисан типом <code class="docutils literal notranslate"><span class="pre">double</span></code>. Из реалног броја у овој нотацији бришу се непотребне
нуле.</p>
<p>Напиши програм у програмском језику C који ће у три реда стандардног излаза
исписати три резултата Николиних скокова у даљ који су износили <span class="math notranslate nohighlight">\(4.85\)</span>, <span class="math notranslate nohighlight">\(5\)</span> и
<span class="math notranslate nohighlight">\(5.1\)</span> метар.</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">double</span><span class="w"> </span><span class="n">s1</span><span class="w"> </span><span class="o">=</span><span class="w"> </span><span class="mf">4.85</span><span class="p">,</span><span class="w"> </span><span class="n">s2</span><span class="w"> </span><span class="o">=</span><span class="w"> </span><span class="mf">5.0</span><span class="p">,</span><span class="w"> </span><span class="n">s3</span><span class="w"> </span><span class="o">=</span><span class="mf">5.1</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;%lg</span><span class="se">\n</span><span class="s">%lg</span><span class="se">\n</span><span class="s">%lg&quot;</span><span class="p">,</span><span class="w"> </span><span class="n">s1</span><span class="p">,</span><span class="w"> </span><span class="n">s2</span><span class="p">,</span><span class="w"> </span><span class="n">s3</span><span class="p">);</span>
<span class="p">}</span>
</pre></div>
</div>
<p>Бројеви на стандардном излазу записани су у оптималној нотацији:</p>
<div class="highlight-text notranslate"><div class="highlight"><pre><span></span>4.85
5
5.1
</pre></div>
</div>
<p>У нотацији са децималном тачком, коришћењем додатне опције <code class="docutils literal notranslate"><span class="pre">.2</span></code> за
прецизност у спецификатору конверзије, на излазу би се исписали бројеви <code class="docutils literal notranslate"><span class="pre">4.85</span></code>,
<code class="docutils literal notranslate"><span class="pre">5.00</span></code> и <code class="docutils literal notranslate"><span class="pre">5.10</span></code>, па је у овом случају, свакако је једноставније прочитати
резултате у оптималној нотацији.</p>
</section>
<section id="id3">
<h2>Форматирани улаз<a class="headerlink" href="#id3" title="Permalink to this heading">¶</a></h2>
<p>За унос реалних бројева такође важи општи облик функције <code class="docutils literal notranslate"><span class="pre">scanf()</span></code>, где по
датом редоследу можеш навести и следеће необавезне елементе:</p>
<ul class="simple">
<li><p><code class="docutils literal notranslate"><span class="pre">*</span></code>, карактер који означава да ће се улазни податак прочитати и
игнорисати,</p></li>
<li><p><code class="docutils literal notranslate"><span class="pre">širina</span></code>, целобројна вредност која задаје највећи број карактера улазног
податка,</p></li>
<li><p><code class="docutils literal notranslate"><span class="pre">dužina</span></code>, задаје се карактером <code class="docutils literal notranslate"><span class="pre">l</span></code> за <code class="docutils literal notranslate"><span class="pre">double</span></code>, или <code class="docutils literal notranslate"><span class="pre">L</span></code> за <code class="docutils literal notranslate"><span class="pre">long</span> <span class="pre">double</span></code>.</p></li>
</ul>
<p>Реалне бројеве можеш уносити и у нотацији са децималном тачком и у научној
нотацији.</p>
<p>Напиши програм у програмском језику C који ће на стандардном излазу исписати
у оптимизованој нотацији дужину пута на релацији Београд-Вршац и релацији
Вршац-Београд у километрима, које се уносе са стандардног улаза. Приликом
тестирања програма унеси дужину пута Београд-Вршац као реалан број у нотацији
са децималном тачком <code class="docutils literal notranslate"><span class="pre">86.400000</span></code>, а дужима пута Вршац-Београд као реалан број у
научној нотацији <code class="docutils literal notranslate"><span class="pre">8.64e1</span></code>.</p>
<div class="highlight-c notranslate"><div class="highlight"><pre><span></span><span class="cp">#define _CRT_SECURE_NO_WARNINGS</span>
<span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">double</span><span class="w"> </span><span class="n">bgvs</span><span class="p">,</span><span class="w"> </span><span class="n">vsbg</span><span class="p">;</span>
<span class="w">    </span><span class="n">scanf</span><span class="p">(</span><span class="s">&quot;%lf%lf&quot;</span><span class="p">,</span><span class="w"> </span><span class="o">&amp;</span><span class="n">bgvs</span><span class="p">,</span><span class="w"> </span><span class="o">&amp;</span><span class="n">vsbg</span><span class="p">);</span>
<span class="w">    </span><span class="n">printf</span><span class="p">(</span><span class="s">&quot;%lg %lg&quot;</span><span class="p">,</span><span class="w"> </span><span class="n">bgvs</span><span class="p">,</span><span class="w"> </span><span class="n">vsbg</span><span class="p">);</span>
<span class="p">}</span>
</pre></div>
</div>
<p>Без обзира у којој нотацији се реалан број унесе, улазном конверзијом се
податак обрађује и на исти начин записује у меморији.</p>
<div class="highlight-text notranslate"><div class="highlight"><pre><span></span>86.400000
8.64e1
86.4 86.4
</pre></div>
</div>
</section>
</section>


          </div>
          
      </div>
      <div class="clearer"></div>
    </div>
    <div class="footer">
      
      
    </div>

    

    
  </body>
</html>