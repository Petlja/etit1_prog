
<!DOCTYPE html>

<html lang="sr">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.19: https://docutils.sourceforge.io/" />

    <title>Реални тип података &#8212; Програмирање I за информатичке профиле у електротехничким школама</title>
    <link rel="stylesheet" type="text/css" href="../_static/pygments.css" />
    <link rel="stylesheet" type="text/css" href="../_static/alabaster.css" />
    <link rel="stylesheet" type="text/css" href="../_static/copybutton.css" />
    <link rel="stylesheet" type="text/css" href="../_static/notes.css" />
    <link rel="stylesheet" type="text/css" href="../_static/multiple-choice.css" />
    <link rel="stylesheet" type="text/css" href="../_static/fill-in-the-blank.css" />
    <link rel="stylesheet" type="text/css" href="../_static/design-style.1e8bd061cd6da7fc9cf755528e8ffc24.min.css" />
    <link rel="stylesheet" type="text/css" href="https://fonts.googleapis.com/css?family=Source+Sans+Pro" />
    <script data-url_root="../" id="documentation_options" src="../_static/documentation_options.js"></script>
    <script src="../_static/doctools.js"></script>
    <script src="../_static/sphinx_highlight.js"></script>
    <script src="../_static/clipboard.min.js"></script>
    <script src="../_static/copybutton.js"></script>
    <script src="../_static/notes.js"></script>
    <script src="../_static/multiple-choice.js"></script>
    <script src="../_static/fill-in-the-blank.js"></script>
    <script src="../_static/translations.js"></script>
    <script src="../_static/design-tabs.js"></script>
    <script>window.MathJax = {"options": {"processHtmlClass": "tex2jax_process|mathjax_process|math|output_area"}}</script>
    <script defer="defer" src="https://cdn.jsdelivr.net/npm/mathjax@3/es5/tex-mml-chtml.js"></script>
    <link rel="index" title="Индекс" href="../genindex.html" />
    <link rel="search" title="Претрага" href="../search.html" />
    <link rel="next" title="Реални променљиви и непроменљиви подаци" href="realne_promenljive.html" />
    <link rel="prev" title="Квиз: Знаковни тип" href="znakovni_kviz.html" />
   
  <link rel="stylesheet" href="../_static/custom.css" type="text/css" />
  
  
  <meta name="viewport" content="width=device-width, initial-scale=0.9, maximum-scale=0.9" />

  </head><body>
  

    <div class="document">
      <div class="documentwrapper">
          

          <div class="body" role="main">
            
  <section class="tex2jax_ignore mathjax_ignore" id="id1">
<h1>Реални тип података<a class="headerlink" href="#id1" title="Permalink to this heading">¶</a></h1>
<p>Реални тип података служи за представљање реалних бројева, који се у
програмском језику C називају бројевима са покретном тачком
(енгл. <em>floating point</em>) - а не запетом као у математици. Бројевима са
покретном тачком може да претходи знак <code class="docutils literal notranslate"><span class="pre">+</span></code> или знак <code class="docutils literal notranslate"><span class="pre">-</span></code>, где се знак <code class="docutils literal notranslate"><span class="pre">+</span></code> може
изоставити уколико је број позитиван. У рачунарским наукама бројеви са
покретном тачком приближно представљају реалне бројеве користећи негативан или
ненегативан знак испред целог броја фиксне прецизности помножен целобројним
експонентом фиксне основе. На пример:</p>
<div class="math notranslate nohighlight">
\[-12.345=-12345\times{10^{-3}}\]</div>
<p>У изразу изнад, са леве стране налази се негативан реалан број, а са десне:</p>
<ul class="simple">
<li><p><span class="math notranslate nohighlight">\(-\)</span> представља знак (енгл. <em>sign</em>),</p></li>
<li><p><span class="math notranslate nohighlight">\(12345\)</span> представља сигнификанд или мантису (енгл. <em>significand</em>, <em>mantissa</em>),</p></li>
<li><p><span class="math notranslate nohighlight">\(10\)</span> представља основу (енгл. <em>base</em>, <em>radix</em>).</p></li>
<li><p><span class="math notranslate nohighlight">\(-3\)</span> представља експонент (енгл. <em>exponent</em>) и</p></li>
</ul>
<p>Израз „покретна тачка” односи се на чињеницу да се тачка (енгл. <em>radix point</em>)
креће између цифара броја.</p>
<section id="id2">
<h2>Запис бројева са покретном тачком<a class="headerlink" href="#id2" title="Permalink to this heading">¶</a></h2>
<p>У програмском језику C бројеве са покретном тачком можеш записати на више
начина. У <strong>децималној нотацији</strong> бројеве са покретном тачком пишеш наводећи
знак, целобројни део, децималну тачку и разломљени део. На пример, број <span class="math notranslate nohighlight">\(1.23\)</span>
у децималној нотацији записао би као <code class="docutils literal notranslate"><span class="pre">+1.23</span></code> или као <code class="docutils literal notranslate"><span class="pre">1.23</span></code>, односно број
<span class="math notranslate nohighlight">\(-1.23\)</span> као <code class="docutils literal notranslate"><span class="pre">-1.23</span></code>.</p>
<p>Ако је целобројни део броја са покретном тачком једнак нули, а разломљени није,
онда се та нула може изоставити. На пример, број <span class="math notranslate nohighlight">\(0.23\)</span> можеш записати као
<code class="docutils literal notranslate"><span class="pre">.23</span></code>, односно, број <span class="math notranslate nohighlight">\(-0.23\)</span> можеш записати као <code class="docutils literal notranslate"><span class="pre">-.23</span></code>.</p>
<p>С друге стране, ако је целобројни део броја са покретном тачком различит од
нуле, а разломљени део једнак нули, онда се та нула може изоставити. На пример,
број <span class="math notranslate nohighlight">\(3.0\)</span> можеш записати као <code class="docutils literal notranslate"><span class="pre">3.</span></code>, односно, број <span class="math notranslate nohighlight">\(-3.0\)</span> можеш записати као
<code class="docutils literal notranslate"><span class="pre">-3.</span></code>.</p>
<p>Други начин записа бројева са покретном тачком у програмском језику C је запис
у <strong>научној нотацији</strong>, где наводиш мантису, слово <code class="docutils literal notranslate"><span class="pre">е</span></code> или <code class="docutils literal notranslate"><span class="pre">E</span></code> које представља
основу и експонент. Овај је начин погодан за запис бројева са покретном тачком
који имају мали број значајних цифара. За овај запис исто важи да се знак <code class="docutils literal notranslate"><span class="pre">+</span></code>
може изоставити испред мантисе или експонента уколико су мантиса или експонент
позитивни бројеви.</p>
<p>На пример, број <span class="math notranslate nohighlight">\(0.0000000012\)</span> можеш записати као <code class="docutils literal notranslate"><span class="pre">1.2e-9</span></code> или <code class="docutils literal notranslate"><span class="pre">1.2E-9</span></code>,
односно, број <span class="math notranslate nohighlight">\(1200000000\)</span> можеш записати као <code class="docutils literal notranslate"><span class="pre">1.2e9</span></code> или <code class="docutils literal notranslate"><span class="pre">1.2E9</span></code>.</p>
</section>
<section id="id3">
<h2>Прецизност<a class="headerlink" href="#id3" title="Permalink to this heading">¶</a></h2>
<p>У програмском језику C опсег могућих вредности и прецизност бројева са
покретном тачком зависи од декларације, а често и од компајлера. Пошто нису
доступни модификатори, доступно је више различитих реалних типова:</p>
<ul class="simple">
<li><p>Број са покретном тачком типа <code class="docutils literal notranslate"><span class="pre">float</span></code> има <strong>једноструку прецизност</strong> и
заузима <span class="math notranslate nohighlight">\(4B\)</span> меморијског простора. <span class="math notranslate nohighlight">\(1b\)</span> резервисан је за знак, <span class="math notranslate nohighlight">\(8b\)</span> за
експонент са основом 2 и <span class="math notranslate nohighlight">\(23b\)</span> за сигнификанд.</p></li>
<li><p>Број са покретном тачком типа <code class="docutils literal notranslate"><span class="pre">double</span></code> има <strong>двоструку прецизност</strong> и заузима
<span class="math notranslate nohighlight">\(8B\)</span> меморијског простора. <span class="math notranslate nohighlight">\(1b\)</span> резервисан је за знак, <span class="math notranslate nohighlight">\(11b\)</span> за експонент са
основом 2 и <span class="math notranslate nohighlight">\(52b\)</span> за сигнификанд.</p></li>
<li><p>Број са покретном тачком типа <code class="docutils literal notranslate"><span class="pre">long</span> <span class="pre">double</span></code> има <strong>проширену прецизност</strong> и
заузима <span class="math notranslate nohighlight">\(10B\)</span>, <span class="math notranslate nohighlight">\(12B\)</span> или <span class="math notranslate nohighlight">\(16B\)</span> меморијског простора у зависности од комплајера.
Изузетак је баш Microsoft C/C++ компајлер који ћеш користити у овом предмету, где
је тип <code class="docutils literal notranslate"><span class="pre">long</span> <span class="pre">double</span></code> идентичан типу <code class="docutils literal notranslate"><span class="pre">double</span></code>, што значи да број са покретном
тачком типа <code class="docutils literal notranslate"><span class="pre">long</span> <span class="pre">double</span></code> заузима <span class="math notranslate nohighlight">\(8B\)</span>, меморијског простора.</p></li>
<li><p>Број са покретном тачком може имати <strong>четвороструку прецизност</strong> ако заузима
<span class="math notranslate nohighlight">\(16B\)</span> меморијског простора. Имплементација таквог типа постоји у
новијим верзијама неких
<a class="reference external" href="https://gcc.gnu.org/onlinedocs/libquadmath.pdf">C компајлера</a>. Пошто у
задацима ретко има потребе за бројевима са покретном тачком проширене или
четвороструке прецизности, њих на даље нећеш користити.</p></li>
</ul>
<p>Уколико желиш да провериш минималне и максималне вредности које може да има
податак реалног типа на твом рачунарском систему са C компајлером који ти
користиш, то можеш урадити извршавањем програма датог у
<a class="reference internal" href="../prilozi/realni_ogranicenja.html"><span class="std std-doc">прилогу</span></a>.</p>
</section>
</section>


          </div>
          
      </div>
      <div class="clearer"></div>
    </div>
    <div class="footer">
      
      
    </div>

    

    
  </body>
</html>