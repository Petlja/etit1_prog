
<!DOCTYPE html>

<html lang="sr">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.19: https://docutils.sourceforge.io/" />

    <title>Унос и приказ целих бројева &#8212; Програмирање I за информатичке профиле у електротехничким школама</title>
    <link rel="stylesheet" type="text/css" href="../_static/pygments.css" />
    <link rel="stylesheet" type="text/css" href="../_static/alabaster.css" />
    <link rel="stylesheet" type="text/css" href="../_static/copybutton.css" />
    <link rel="stylesheet" type="text/css" href="../_static/notes.css" />
    <link rel="stylesheet" type="text/css" href="../_static/multiple-choice.css" />
    <link rel="stylesheet" type="text/css" href="../_static/fill-in-the-blank.css" />
    <link rel="stylesheet" type="text/css" href="../_static/design-style.1e8bd061cd6da7fc9cf755528e8ffc24.min.css" />
    <link rel="stylesheet" type="text/css" href="https://fonts.googleapis.com/css?family=Source+Sans+Pro" />
    <script data-url_root="../" id="documentation_options" src="../_static/documentation_options.js"></script>
    <script src="../_static/doctools.js"></script>
    <script src="../_static/sphinx_highlight.js"></script>
    <script src="../_static/clipboard.min.js"></script>
    <script src="../_static/copybutton.js"></script>
    <script src="../_static/notes.js"></script>
    <script src="../_static/multiple-choice.js"></script>
    <script src="../_static/fill-in-the-blank.js"></script>
    <script src="../_static/translations.js"></script>
    <script src="../_static/design-tabs.js"></script>
    <link rel="index" title="Индекс" href="../genindex.html" />
    <link rel="search" title="Претрага" href="../search.html" />
    <link rel="next" title="Квиз: Целобројни тип" href="celobrojni_kviz.html" />
    <link rel="prev" title="Целобројни променљиви и непроменљиви подаци" href="celobrojne_promenljive.html" />
   
  <link rel="stylesheet" href="../_static/custom.css" type="text/css" />
  
  
  <meta name="viewport" content="width=device-width, initial-scale=0.9, maximum-scale=0.9" />

  </head><body>
  

    <div class="document">
      <div class="documentwrapper">
          

          <div class="body" role="main">
            
  <section class="tex2jax_ignore mathjax_ignore" id="id1">
<h1>Унос и приказ целих бројева<a class="headerlink" href="#id1" title="Permalink to this heading">¶</a></h1>
<p>Пошто програмски језик C потиче са UNIX система, он све уређаје третира као
датотеке. Тако и податке које требаш унети у програм или исписати из програма
можеш посматрати као датотеке које садрже низове сукцесивних знакова који се
називају токови (енгл. <em>streams</em>).</p>
<p>Улазни подаци читају се из тока <code class="docutils literal notranslate"><span class="pre">stdin</span></code>, излазни уписују у ток <code class="docutils literal notranslate"><span class="pre">stdout</span></code>, а
кодови грешака насталих при извршењу програма уписују се у ток <code class="docutils literal notranslate"><span class="pre">stderr</span></code>.
Извориште података за унос може бити тастатура, било који улазни уређај или
датотека, док одредиште за испис може бити екран, штампач, било који излазни
уређај или датотека. Ток <code class="docutils literal notranslate"><span class="pre">stdin</span></code> назива се стандардни улаз, ток <code class="docutils literal notranslate"><span class="pre">stdout</span></code>
стандардни излаз и ток <code class="docutils literal notranslate"><span class="pre">stderr</span></code> стандардни излаз за грешке.</p>
<a class="reference internal image-reference" href="../_images/tokovi.png"><img alt="Токови" class="align-center" src="../_images/tokovi.png" style="width: 90%;" /></a>
<p>Ове школске године, једино извориште података које ћеш користити је тастатура,
а једино одредиште за испис података екран. Коришћење других изворишта и
одредишта биће теме следеће школске године.</p>
<p>Подаци се са тастатуре уносе као низ знакова, у меморији представљају у
бинарном облику и на екрану исписују у текстуалном облику. У току преноса
знакова унетих са тастатуре у бинарни облик у меморији, врши се
<strong>улазна конверзија</strong>. У току преноса бинарних података из меморије у
текстуални облик који се исписује на екрану врши се <strong>излазна конверзија</strong>.</p>
<p>У програмском језику C наредбе за улаз/излаз формирају се коришћењем посебних
функција дефинисаних у заглављу <code class="docutils literal notranslate"><span class="pre">stdio.h</span></code>. У овом заглављу дефинисано је више
функција које се могу користити за улаз/излаз, а ти ћеш користити функцију
<code class="docutils literal notranslate"><span class="pre">printf()</span></code> за излаз и функцију <code class="docutils literal notranslate"><span class="pre">scanf()</span></code> за улаз.</p>
<section id="id2">
<h2>Функција за приказ података<a class="headerlink" href="#id2" title="Permalink to this heading">¶</a></h2>
<p>Функцију <code class="docutils literal notranslate"><span class="pre">printf()</span></code> до сада си користио само за испис текста који се налазио
између наводника. Међутим, ова функција има и могућност исписа података било
ког типа на стандардном излазу тј. на екрану уз примену излазне конверзије.
Каже се да ова функција обавља <strong>форматирани излаз</strong> јер као аргумент користи
низ знакова којима се управља конверзијом, а који се назива формат.</p>
<p>Библиотечка функција <code class="docutils literal notranslate"><span class="pre">printf()</span></code> има следећи општи облик…</p>
<div class="highlight-text notranslate"><div class="highlight"><pre><span></span>printf(format, lista_argumenata);
</pre></div>
</div>
<p>…где је <code class="docutils literal notranslate"><span class="pre">format</span></code> низ знакова записан између наводника који може наизменично
да садржи текст (укључујући и размаке), управљачке карактере и спецификаторе
конверзија, док <code class="docutils literal notranslate"><span class="pre">lista_argumenata</span></code> садржи вредности које ће бити исписане,
обично у форми идентификатора или израза. Спецификатор конверзије прецизно
одређује начин конверзије податка који се исписује. Увек почиње знаком <code class="docutils literal notranslate"><span class="pre">%</span></code> и
има општи облик:</p>
<div class="highlight-text notranslate"><div class="highlight"><pre><span></span>%[dodatne_opcije]simbol_konverzije
</pre></div>
</div>
<p>Симболи конверзије за излазне податке целобројног типа су:</p>
<ul class="simple">
<li><p><code class="docutils literal notranslate"><span class="pre">d</span></code> или <code class="docutils literal notranslate"><span class="pre">i</span></code> - означени цео број у декадном бројевном систему,</p></li>
<li><p><code class="docutils literal notranslate"><span class="pre">u</span></code> - неозначени цео број у декадном бројевном систему,</p></li>
<li><p><code class="docutils literal notranslate"><span class="pre">o</span></code> - неозначени цео број у окталном бројевном систему,</p></li>
<li><p><code class="docutils literal notranslate"><span class="pre">x</span></code> или <code class="docutils literal notranslate"><span class="pre">X</span></code> - неозначени цео број у хексадекадном бројевном систему.</p></li>
</ul>
<p>Место на коме се исписује излазни податак назива се <strong>поље</strong>. Број знакова који
се може сместити у неко поље назива се <strong>ширина поља</strong>.</p>
<p>Спецификатор конверзије <code class="docutils literal notranslate"><span class="pre">%d</span></code> је један од симбола за целобројни податак типа
<code class="docutils literal notranslate"><span class="pre">int</span></code>.</p>
<p>Напиши програм у програмском језику C који на стандардни излаз исписује
вредности којима су иницијализоване целобројне променљиве <code class="docutils literal notranslate"><span class="pre">t</span> <span class="pre">=</span> <span class="pre">16</span></code> и <code class="docutils literal notranslate"><span class="pre">v</span> <span class="pre">=</span> <span class="pre">18</span></code>.
Нека су то вредности које представљају број година које ученици Тамара и Влада
имају на данашњи дан.</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">int</span><span class="w"> </span><span class="n">t</span><span class="w"> </span><span class="o">=</span><span class="w"> </span><span class="mi">16</span><span class="p">,</span><span class="w"> </span><span class="n">v</span><span class="w"> </span><span class="o">=</span><span class="w"> </span><span class="mi">18</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;Tamara ima %d, a &quot;</span><span class="p">,</span><span class="w"> </span><span class="n">t</span><span class="p">);</span>
<span class="w">    </span><span class="n">printf</span><span class="p">(</span><span class="s">&quot;Vlada %d godina.&quot;</span><span class="p">,</span><span class="w"> </span><span class="n">v</span><span class="p">);</span>
<span class="w">    </span><span class="k">return</span><span class="w"> </span><span class="mi">0</span><span class="p">;</span>
<span class="p">}</span>
</pre></div>
</div>
<p>На стандардном излазу исписаће се:</p>
<div class="highlight-text notranslate"><div class="highlight"><pre><span></span>Tamara ima 16, a Vlada 18 godina.
</pre></div>
</div>
<p>У оквиру једне <code class="docutils literal notranslate"><span class="pre">printf()</span></code> функције можеш користити више поља истовремено и
претходни програм можеш написати и овако:</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">int</span><span class="w"> </span><span class="n">t</span><span class="w"> </span><span class="o">=</span><span class="w"> </span><span class="mi">16</span><span class="p">,</span><span class="w"> </span><span class="n">v</span><span class="w"> </span><span class="o">=</span><span class="w"> </span><span class="mi">18</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;Tamara ima %d, a Vlada %d godina.&quot;</span><span class="p">,</span><span class="w"> </span><span class="n">t</span><span class="p">,</span><span class="w"> </span><span class="n">v</span><span class="p">);</span>
<span class="w">    </span><span class="k">return</span><span class="w"> </span><span class="mi">0</span><span class="p">;</span>
<span class="p">}</span>
</pre></div>
</div>
<p>На стандардном излазу исписаће се исти текст:</p>
<div class="highlight-text notranslate"><div class="highlight"><pre><span></span>Tamara ima 16, a Vlada 18 godina.
</pre></div>
</div>
<p>Често ће се у задацима тражити да напишеш програм који ће на стандардни излаз
исписати само бројчане податке.</p>
<p>Напиши програм у програмском језику C који на стандардни излаз исписује број
година које Тамара и Влада и имају на данашњи дан. Нека су то вредности задате
у претходним задацима.</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">int</span><span class="w"> </span><span class="n">t</span><span class="w"> </span><span class="o">=</span><span class="w"> </span><span class="mi">16</span><span class="p">,</span><span class="w"> </span><span class="n">v</span><span class="w"> </span><span class="o">=</span><span class="w"> </span><span class="mi">18</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;%d %d&quot;</span><span class="p">,</span><span class="w"> </span><span class="n">t</span><span class="p">,</span><span class="w"> </span><span class="n">v</span><span class="p">);</span>
<span class="w">    </span><span class="k">return</span><span class="w"> </span><span class="mi">0</span><span class="p">;</span>
<span class="p">}</span>
</pre></div>
</div>
<p>Сада ће се на стандардном излазу исписати само бројеви:</p>
<div class="highlight-text notranslate"><div class="highlight"><pre><span></span>16 18
</pre></div>
</div>
<p>Додатне опције које можеш користити у спецификатору конверзије омогућују да
прецизно дефинишеш како ће изгледати испис на главном излазу. Општи облик
спецификатора конверзије са додатним опцијама за функцију <code class="docutils literal notranslate"><span class="pre">printf()</span></code> је:</p>
<div class="highlight-text notranslate"><div class="highlight"><pre><span></span>%[parametri][širina][.preciznost][dužina]simbol_konverzije
</pre></div>
</div>
<p>Знак <code class="docutils literal notranslate"><span class="pre">%</span></code> и <code class="docutils literal notranslate"><span class="pre">simbol_konverzije</span></code> су обавезни елементи, а између њих можеш
додатно навести, по датом редоследу и следеће необавезне елементе:</p>
<ul class="simple">
<li><p><strong>параметар <code class="docutils literal notranslate"><span class="pre">–</span></code></strong> означава да се излазни податак поравна у пољу улево
(подразумевано је поравнање удесно и додавање размака с леве стране),</p></li>
<li><p><strong>параметар <code class="docutils literal notranslate"><span class="pre">+</span></code></strong> означава да се испред позитивног излазног податка испише
знак плус (подразумевано је да је излазни податак без знака позитиван),</p></li>
<li><p><strong>параметар <em>размак</em></strong> означава да треба оставити једно празно место испред
означеног излазног податка, ако податак нема исписан ни један знак.</p></li>
<li><p><strong>параметар <code class="docutils literal notranslate"><span class="pre">#</span></code></strong> за вредности различите од нуле означава обавезно исписивање
<code class="docutils literal notranslate"><span class="pre">0</span></code> за излазне податке у окталном бројевном систему и <code class="docutils literal notranslate"><span class="pre">0х</span></code> или <code class="docutils literal notranslate"><span class="pre">0Х</span></code> за излазне
податке у хексадекадном бројевном систему.</p></li>
<li><p><strong>параметар <code class="docutils literal notranslate"><span class="pre">0</span></code></strong> означава да се приликом поравнања удесно, са леве стране
излазних података дописују нуле уместо размака.</p></li>
<li><p><code class="docutils literal notranslate"><span class="pre">širina</span></code> је целобројна вредност која задаје минималну ширину поља, тј. укупан
број позиција коју заузима излазни податак (уз допуну размацима са лева). Ако
је за приказ излазног података потребно више позиција, поље се аутоматски
проширује за потребан број места.</p></li>
<li><p><code class="docutils literal notranslate"><span class="pre">.preciznost</span></code> је целобројна вредност која задаје најмањи број цифара за
испис излазног податка. Ако је број цифара за испис мањи од задате вредности,
дописују се нуле на почетку, а ако је прецизност задата нулом, за излазни
податак <code class="docutils literal notranslate"><span class="pre">0</span></code> неће бити исписана ни једна цифра.</p></li>
<li><p><code class="docutils literal notranslate"><span class="pre">dužina</span></code> се задаје карактером <code class="docutils literal notranslate"><span class="pre">h</span></code> за <code class="docutils literal notranslate"><span class="pre">short</span></code>, <code class="docutils literal notranslate"><span class="pre">l</span></code> за <code class="docutils literal notranslate"><span class="pre">long</span></code>, или <code class="docutils literal notranslate"><span class="pre">ll</span></code> за
<code class="docutils literal notranslate"><span class="pre">long</span> <span class="pre">long</span></code> означене или неозначене излазне податке типа <code class="docutils literal notranslate"><span class="pre">int</span></code>. Задавањем <code class="docutils literal notranslate"><span class="pre">hh</span></code>
исписује се карактер на основу задате бројчане вредности из ASCII табеле.</p></li>
</ul>
<p>Уместо ширине поља може се ставити знак <code class="docutils literal notranslate"><span class="pre">*</span></code>, након чега се вредност за
минималну ширину поља наводи у листи аргумената функције којa мора бити
целобројног типа <code class="docutils literal notranslate"><span class="pre">int</span></code> и претходити идентификатору променљиве која се исписује.
Исто важи и за прецизност.</p>
<p>Напиши програм у програмском језику C којим се на стандарни излаз исписују четири
формата записивања датума, раздвојена међусобно знаком <code class="docutils literal notranslate"><span class="pre">|</span></code>:</p>
<ul class="simple">
<li><p>Д.М.Г. формат, где поља нису фиксне ширине (нпр. <em>1.9.2023.</em>),</p></li>
<li><p>ДД-ММ-ГГГГ формат, где су поља фиксне ширине (нпр. <em>01-09-2023</em>),</p></li>
<li><p>ММ-ДД-ГГГГ формат, где су поља фиксне ширине (нпр. <em>09-01-2023</em>), као у САД, и</p></li>
<li><p>ГГГГ-ММ-ДД формат, где су поља фиксне ширине (нпр. <em>2023-09-01</em>), по ISO 8601
стандарду.</p></li>
</ul>
<p>Нека је задат датум: први септембар 2023. године.</p>
<div class="highlight-c notranslate"><div class="highlight"><pre><span></span><span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">int</span><span class="w"> </span><span class="n">d</span><span class="w"> </span><span class="o">=</span><span class="w"> </span><span class="mi">1</span><span class="p">,</span><span class="w"> </span><span class="n">m</span><span class="w"> </span><span class="o">=</span><span class="w"> </span><span class="mi">9</span><span class="p">,</span><span class="w"> </span><span class="n">g</span><span class="w"> </span><span class="o">=</span><span class="w"> </span><span class="mi">2023</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;%d.%d.%d. | &quot;</span><span class="p">,</span><span class="w"> </span><span class="n">d</span><span class="p">,</span><span class="w"> </span><span class="n">m</span><span class="p">,</span><span class="w"> </span><span class="n">g</span><span class="p">);</span>
<span class="w">    </span><span class="n">printf</span><span class="p">(</span><span class="s">&quot;%02d-%02d-%04d | &quot;</span><span class="p">,</span><span class="w"> </span><span class="n">d</span><span class="p">,</span><span class="w"> </span><span class="n">m</span><span class="p">,</span><span class="w"> </span><span class="n">g</span><span class="p">);</span>
<span class="w">    </span><span class="n">printf</span><span class="p">(</span><span class="s">&quot;%02d-%02d-%04d | &quot;</span><span class="p">,</span><span class="w"> </span><span class="n">m</span><span class="p">,</span><span class="w"> </span><span class="n">d</span><span class="p">,</span><span class="w"> </span><span class="n">g</span><span class="p">);</span>
<span class="w">    </span><span class="n">printf</span><span class="p">(</span><span class="s">&quot;%04d-%02d-%02d&quot;</span><span class="p">,</span><span class="w"> </span><span class="n">g</span><span class="p">,</span><span class="w"> </span><span class="n">m</span><span class="p">,</span><span class="w"> </span><span class="n">d</span><span class="p">);</span>
<span class="w">    </span><span class="k">return</span><span class="w"> </span><span class="mi">0</span><span class="p">;</span>
<span class="p">}</span>
</pre></div>
</div>
<p>На стандардном излазу исписаће се тражена четири формата писања датума:</p>
<div class="highlight-text notranslate"><div class="highlight"><pre><span></span>1.9.2023. | 01-09-2023 | 09-01-2023 | 2023-09-01
</pre></div>
</div>
</section>
<section id="id3">
<h2>Функције за унос података<a class="headerlink" href="#id3" title="Permalink to this heading">¶</a></h2>
<p>До сада си научио да на стандардни излаз исписујеш податке које си сâм
дефинисао у оквиру програма. Међутим, у већини случајева подаци нису унапред
познати, односно, корисник програма треба сâм да уноси податке. Функција
<code class="docutils literal notranslate"><span class="pre">scanf()</span></code> чита податке са стандардног улаза тј. са тастатуре уз примену улазне
конверзије. Каже се да ова функција обавља <strong>форматирани улаз</strong> јер као
аргумент користи низ знакова којим се управља конверзијом, а који се назива
формат.</p>
<p>Библиотечка функција <code class="docutils literal notranslate"><span class="pre">scanf()</span></code> има следећи општи облик:</p>
<div class="highlight-text notranslate"><div class="highlight"><pre><span></span>scanf(format, lista_adresa);
</pre></div>
</div>
<p><code class="docutils literal notranslate"><span class="pre">format</span></code> је низ знакова записан између наводника који може наизменично
да садржи размаке, управљачке карактере и спецификаторе конверзија.
<code class="docutils literal notranslate"><span class="pre">lista_adresa</span></code> садржи адресе променљивих које се записују у облику
<code class="docutils literal notranslate"><span class="pre">&amp;identifikator</span></code>, у које се уносе конвертоване вредности учитаних података.
Спецификатор конверзије прецизно одређује начин конверзије податка који се
исписује. Увек почиње знаком <code class="docutils literal notranslate"><span class="pre">%</span></code> и има општи облик:</p>
<div class="highlight-text notranslate"><div class="highlight"><pre><span></span>%[dodatne_opcije]simbol_konverzije
</pre></div>
</div>
<p>Симболи конверзије за излазне податке целобројног типа исти су као и за улазне
податке у функцији <code class="docutils literal notranslate"><span class="pre">printf()</span></code>. Општи облик спецификатора конверзије са додатним
опцијама за функцију <code class="docutils literal notranslate"><span class="pre">scanf()</span></code> је следећи:</p>
<div class="highlight-text notranslate"><div class="highlight"><pre><span></span>%[*][širina][dužina]simbol_konverzije
</pre></div>
</div>
<p>Знак <code class="docutils literal notranslate"><span class="pre">%</span></code> и <code class="docutils literal notranslate"><span class="pre">simbol_konverzije</span></code> су обавезни елементи, а између њих можеш
додатно навести, по датом редоследу и следеће необавезне елементе:</p>
<ul class="simple">
<li><p><code class="docutils literal notranslate"><span class="pre">*</span></code>, карактер који означава да ће се улазни податак прочитати и
игнорисати,</p></li>
<li><p><code class="docutils literal notranslate"><span class="pre">širina</span></code>, целобројна вредност која задаје највећи број карактера улазног
податка,</p></li>
<li><p><code class="docutils literal notranslate"><span class="pre">dužina</span></code>, задаје се карактером <code class="docutils literal notranslate"><span class="pre">l</span></code> за <code class="docutils literal notranslate"><span class="pre">double</span></code> или <code class="docutils literal notranslate"><span class="pre">L</span></code> за <code class="docutils literal notranslate"><span class="pre">long</span> <span class="pre">double</span></code>.</p></li>
</ul>

    <div class="note-wrapper technicalnote-type">
        <div class="note-icon-holder"> </div>
        <img src="../_static/technicalnote-img.svg" class="note-image technicalnote-image" /> 
        <div class="course-content">
            
<p>Функција scanf() сматра се небезбедном функцијом јер не проверава величину
унетих података. Ово се показало изузетно опасно, нарочито када је у питању
унос низа карактера (енгл. string), о чему ћеш учити следеће школске године.
Ако корисник програма унесе дужи низ карактера од предвиђеног, може се десити
да се у оперативној меморији препишу подаци који су смештени близу тог низа. То
може да узрокује пуцање програма, грешке у раду оперативног система и озбиљне
безбедносне пропусте. Због свега наведеног, у новијим верзијама Microsoft C/C++
компајлера, моћи ћеш да користиш функцију scanf() само уз обавезно навођење
директиве #define _CRT_SECURE_NO_WARNINGS на почетку програма. Исто ће важити
и за групу функција за унос коју ћеш учити следеће школске године. Ова
директива неће сметати другим компајлерима, док алтернативна функција scanf_s()
коју Microsoft C/C++ компајлер нуди, у другим компајлерима неће бити препозната
као библиотечка функција.</p>

    </div></div>
<p>Напиши програм у програмском језику C којим се са стандардног улаза уноси број
година корисника програма, а потом тај податак исписује на стандардни излаз:</p>
<div class="highlight-c notranslate"><div class="highlight"><pre><span></span><span class="cp">#define _CRT_SECURE_NO_WARNINGS</span>
<span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">int</span><span class="w"> </span><span class="n">godine</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;Koliko imas godina: &quot;</span><span class="p">);</span>
<span class="w">    </span><span class="n">scanf</span><span class="p">(</span><span class="s">&quot;%d&quot;</span><span class="p">,</span><span class="w"> </span><span class="o">&amp;</span><span class="n">godine</span><span class="p">);</span>
<span class="w">    </span><span class="n">printf</span><span class="p">(</span><span class="s">&quot;Uneo si broj %d&quot;</span><span class="p">,</span><span class="w"> </span><span class="n">godine</span><span class="p">);</span>
<span class="w">    </span><span class="k">return</span><span class="w"> </span><span class="mi">0</span><span class="p">;</span>
<span class="p">}</span>
</pre></div>
</div>
<p>Извршавање овог програма може да изгледа овако:</p>
<div class="highlight-text notranslate"><div class="highlight"><pre><span></span>Koliko imas godina: 15
Uneo si broj 15
</pre></div>
</div>
<p>Једним позивом <code class="docutils literal notranslate"><span class="pre">scanf()</span></code> функције можеш унети више података истовремено.</p>
<p>Напиши програм у програмском језику C којим се са стандардног улаза уноси број
година корисника програма и његова висина у центиметрима, па се потом унети
подаци исписују на стандардни излаз.</p>
<div class="highlight-c notranslate"><div class="highlight"><pre><span></span><span class="cp">#define _CRT_SECURE_NO_WARNINGS</span>
<span class="cp">#include</span><span class="w"> </span><span class="cpf">&lt;stdio.h&gt;</span>

<span class="kt">int</span><span class="w"> </span><span class="nf">main</span><span class="p">(</span><span class="kt">void</span><span class="p">)</span>
<span class="p">{</span>
<span class="w">    </span><span class="kt">int</span><span class="w"> </span><span class="n">godine</span><span class="p">,</span><span class="w"> </span><span class="n">visina</span><span class="p">;</span>
<span class="w">    </span><span class="n">printf</span><span class="p">(</span><span class="s">&quot;Unesi redom koliko imas godina i svoju visinu u cm: &quot;</span><span class="p">);</span>
<span class="w">    </span><span class="n">scanf</span><span class="p">(</span><span class="s">&quot;%d%d&quot;</span><span class="p">,</span><span class="w"> </span><span class="o">&amp;</span><span class="n">godine</span><span class="p">,</span><span class="w"> </span><span class="o">&amp;</span><span class="n">visina</span><span class="p">);</span>
<span class="w">    </span><span class="n">printf</span><span class="p">(</span><span class="s">&quot;Ti imas %d godina i visok si %d cm.&quot;</span><span class="p">,</span><span class="w"> </span><span class="n">godine</span><span class="p">,</span><span class="w"> </span><span class="n">visina</span><span class="p">);</span>
<span class="w">    </span><span class="k">return</span><span class="w"> </span><span class="mi">0</span><span class="p">;</span>
<span class="p">}</span>
</pre></div>
</div>
<p>Извршавање овог програма може да изгледа овако:</p>
<div class="highlight-text notranslate"><div class="highlight"><pre><span></span>Unesi redom koliko imas godina i svoju visinu u cm: 15 176
Ti imas 15 godina i visok si 176 cm.
</pre></div>
</div>
<p>Програм ће исто радити и ако корисник притисне тастер <code class="docutils literal notranslate"><span class="pre">ENTER</span></code> након броја <code class="docutils literal notranslate"><span class="pre">15</span></code>.</p>
<div class="highlight-text notranslate"><div class="highlight"><pre><span></span>Unesi redom: koliko imas godina i svoju visinu u cm: 15
176
Ti imas 15 godina i visok si 176 cm.
</pre></div>
</div>
</section>
</section>


          </div>
          
      </div>
      <div class="clearer"></div>
    </div>
    <div class="footer">
      
      
    </div>

    

    
  </body>
</html>